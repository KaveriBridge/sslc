## Poem
<pre>
कण्ठपाठः करणीयः
</pre>

<pre>
सर्वेषां कार्याणाम् आदाै विघ्नभयनाशाय मनश्शुद्धये च देवतास्तुतिः प्रणतिः च क्रियते। 
इयमेव भारतीयसंस्कृतिः परम्परा च । 
अत्र कानिचन देवतास्ताेत्राणि दत्तानि।
</pre>

<pre>
कुण्डलीकृतनागेन्द्र खण्डेन्दुकृतशेखर ।
पिण्डीकृतमहाविघ्न ढुण्ढिराज नमाेऽस्तु ते ।।1।।
</pre>

<pre>
शारदा शारदाम्भाेजवदना वदनाम्बुजे ।
सर्वदा सर्वदास्माकं सन्निधिं सन्निधिं क्रियात् ।।2।।
</pre>

<pre>
गुरवे सर्वलाेकानां भिषजे भवराेगिणाम् ।
निधये सर्वविद्यानां दक्षिणामूर्तये नमः ।।3।।
</pre>

<pre>
तमाेघ्नाय हिमघ्नाय शत्रुघ्नायामितात्मने ।
कृतघ्नघ्नाय देवाय ज्याेतिषां पतये नमः ।।4।।
</pre>

<pre>
चिन्तामणिः प्रणमतां निशामणिशिराेमणिः ।
कपाली लाेकपाली वः पातु नित्यं महाबलः ।।5।।
</pre>
### शब्दार्थः
<pre>
प्रणतिः = नमस्कारः, 
कुण्डलीकृतम् = वलयीकृतम्, 
नागेन्द्रः = सर्पराजः,
शारदाम्भाेजम् = शरत्कालीनकमलम्, 
भिषक् = वैद्यः, 
तमः = अन्धकारः,
इन्दुः = चन्द्रः, 
ज्याेतींषि = ग्रहनक्षत्राणि
</pre>

### अन्वयार्थः
<pre>
1. 
कुण्डलीकृतनागेन्द्र = वलयीकृतसर्प, 
खण्डेन्दुकृतशेखर = शिराेभूषणीकृतार्धचन्द्र, 
पिण्डीकृतमहाविघ्न = चूर्णीकृतमहाविघ्न, 
ढुण्ढिराज = गणनायक, 
ते = तुभ्यं, 
नमः अस्तु = नमस्कारः भवतु ।
</pre>
<pre>
तात्पर्यम् - हे वलयीकृतसर्प शिराेभूषणीकृतार्धचन्द्र महाविघ्नविनाशक  गणपते ते नमस्कारः अस्तु ।
</pre>
<pre>
2. 
सर्वदा = सर्वदायिनी, 
शारदाम्भाेजवदना = शरत्कालिककमलमुखी,
शारदा = सरस्वती,
सन्निधिम् = शुभसम्पत्सान्निध्यम्,
अस्माकम् = नः भक्तानाम्, 
वदनाम्बुजे = मुखसराेजे, 
सर्वदा = सर्वकालेऽपि, 
सन्निधिम् = शुभनिवासम्, 
क्रियात् = कुर्यात्।
</pre>
<pre>
तात्पर्यम् - शरत्कालिककमलमुखी सर्वदायिनी सरस्वती अस्माकं मुखकमले सर्वदा शुभसम्पत्सान्निध्यं शुभनिवासं कुर्यात् ।
</pre>
<pre>
3. 
सर्वलाेकानाम् = सर्वेषां जनानाम्, 
गुरवे = पूज्याय गुरवे,
भवराेगिणाम् = इह जन्मनि कष्टमनुभवताम्, 
भिषजे = वैद्याय, 
सर्वविद्यानाम् = सर्वविधज्ञानानाम्, 
निधये = शेवधये, 
दक्षिणामूर्तये = देवाय दक्षिणामूर्तये,
नमः = नमस्कारः।
</pre>
<pre>
तात्पर्यम् - सर्वेषां जनानां ज्ञानप्रदाय, अनेकजन्मसु दुःखकाेटिम् अनुभवतां  वैद्यस्वरूपाय, सर्वविधज्ञानानां निधये, दक्षिणामूर्तये नमः ।
</pre>
<pre>
4. तमाेघ्नाय = अन्धकारनाशकाय, 
हिमघ्नाय = तुषारनिवारणाय,
शत्रुघ्नाय = शत्रुविनाशकाय, 
अमितात्मने = अनन्तरूपाय, 
कृतघ्नघ्नाय = कृतघ्ननाशकाय, 
देवाय = भगवते, 
ज्याेतिषां पतये = ग्रहाणाम् अधिपतये,
नमः = नमस्कारः ।
</pre>
<pre>
तात्पर्यम् - अज्ञानरूपस्य अन्धकारस्य विनाशकाय, हिमनिवारकाय,  शत्रुनाशकाय, अत्यद्भुतस्वरूपाय, कृतघ्ननाशकाय, ग्रहपतये  भगवते सूर्याय नमस्कारः।
</pre>
<pre>
5. प्रणमताम् = नमस्कुर्वताम्, 
चिन्तामणिः = चिन्तारत्नम्, 
निशामणिशिराेमणिः = चन्द्रचूडः, 
कपाली = कपालधरः, 
लाेकपाली = जगद्रक्षकः, 
महाबलः = शिवः, 
नित्यं = सर्वदा,
वः = युष्मान्, 
पातु = रक्षतु ।
</pre>
<pre>
तात्पर्यम् - शरणागतभक्तानां कामितार्थदः चन्द्रशेखरः कपालधरः जगद्रक्षकः शिवः सर्वदा युष्मान् रक्षतु ।
</pre>

### 1. एकवाक्येन उत्तरत ।
1. ढुण्ढिराजः कः ?
2. सर्वदा अस्माकं वदने का वसेत् ?
3. सर्वविद्यानां निधिः कः ?
4. दक्षिणामूर्तिः केषां भिषक् ?
5. तमाेघ्नः कः ?
6. सूर्यः केषां पतिः ?
7. लाेकपाली कः ?
8. महाबलः केषां चिन्तामणिः ?

### 1. रिक्तस्थानं पूरयत ।
1. कुण्डलीकृतनागेन्द्र ................... ।
2. सर्वदा .................... अस्माकम् ।
3. गुरवे ............................... ।
4. शत्रुघ्नाय ........................... ।
5. कपाली ......................... वः ।
### 3. संयाेजयत ।
 ||अ |आ|
 |-|-|-|
|1.|खण्डेन्दुकृतशेखरः| शिराेमणिः
|2. |सर्वदा |सूर्यः|
|3. |गुरुः |दक्षिणामूर्तिः
|4. |हिमघ्नः |शारदा
|5. |निशामणिः| ढुण्ढिराजः
### 4. विरुद्धपदं लिखत ।
1. निशा 
2. तमः
3. कृतघ्नः 
4. विघ्नः
### 5. पर्यायपदं लिखत ।
1. इन्दुः 
2. महाबलः
3. पङ्कजम् 
4. हिमः
### 6. सन्धिं विभज्य नाम लिखत ।
1. वदनाम्बुजे 
2. खण्डेन्दुः
3. नमाेऽस्तु 
4. सर्वदास्माकम्
