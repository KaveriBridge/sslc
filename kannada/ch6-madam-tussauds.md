## Preamble
ಪಾಠ ಪ್ರವೇಶ : ‘ದೇಶ ಸುತ್ತು ಕೋಶ ಓದು’ ಈ ಗಾದೆ ಜ್ಞಾನ ಸಂಪಾದನೆಯ ಎರಡು ಮಾರ್ಗಗಳನ್ನು
ಸೂಚಿಸುತ್ತದೆ. ದೇಶ ಸುತ್ತಲು ಅವಕಾಶ ಇರುವವರು ಪ್ರವಾಸದ ರಸಾನುಭವವನ್ನು ನೇರವಾಗಿ
ಪಡೆಯುತ್ತಾರೆ. ಈ ಅವಕಾಶದಿಂದ ವಂಚಿತರಾದವರು ಪ್ರವಾಸ ಸಾಹಿತ್ಯವನ್ನು ಓದುವುದರ ಮೂಲಕ
ರಸಾನಂದವನ್ನು ಪರೋಕ್ಷವಾಗಿ ಪಡೆಯುತ್ತಾರೆ. ದೇಶ ಸುತ್ತುವುದು ಎಲ್ಲರಿಗೂ ಸಾಧ್ಯವಾಗುವುದಿಲ್ಲ.
ಅದು ವೆಚ್ಚದಾಯಕ. ಆದರೆ ಕೋಶ ಓದುವುದು ಎಲ್ಲರಿಗೂ ಸಾಧ್ಯವಾಗುವ ಸುಲಭದ ಮಾರ್ಗ.
ಕೆಲವರು ದೇಶ ವಿದೇಶಗಳನ್ನು ಸಂದರ್ಶಿಸಿ ಅಲ್ಲಿಯ ಇತಿಹಾಸ, ಕಲೆ, ಸಾಹಿತ್ಯ, ವಿಜ್ಞಾನ ಹಾಗೂ
ಸಂಸ್ಕೃತಿಗಳನ್ನು ಪರಿಚಯಿಸುವುದರೊಂದಿಗೆ ಪ್ರವಾಸ ಕಾಲದಲ್ಲಿ ತಾವು ಕಂಡುಂಡ ಅನುಭವಗಳನ್ನು,
ನೋಡಿದ ದೃಶ್ಯಗಳನ್ನು ಮನೋಜ್ಞವಾಗಿ ವರ್ಣಿಸುತ್ತಾರೆ. ಈ ರೀತಿಯ ಬರೆವಣಿಗೆಯನ್ನು ಪ್ರವಾಸ
ಸಾಹಿತ್ಯವೆಂದು ಕರೆಯುತ್ತೇವೆ. ಪ್ರವಾಸ ಸಾಹಿತ್ಯ ಒಂದು ಸೃಜನಶೀಲ ಕಲಾಭಿವ್ಯಕ್ತಿಯಾಗಿ ಕನ್ನಡದಲ್ಲಿ
೨೦ ನೇ ಶತಮಾನದಿಂದ ಕಾಣಿಸಿಕೊಂಡಿತು. ಸೂರಿ ವೆಂಕಟರಮಣಶಾಸ್ತ್ರೀ ಕರ್ಕಿ ಅವರ ‘ದಕ್ಷಿಣ
ಯಾತ್ರಾ ಚರಿತ್ರೆ’ ಕನ್ನಡದ ಮೊದಲ ಪ್ರವಾಸ ಕಥನವಾಗಿದೆ.
ಪ್ರಸ್ತುತ ಪ್ರವಾಸ ಕಥನದಲ್ಲಿ ಲೇಖಕರು ಯೂರೋಪಿನಲ್ಲಿ ಕಂಡುಂಡ ಅನುಭವಗಳನ್ನು
ಸರಳ ಶೈಲಿಯಲ್ಲಿ ಅಭಿವ್ಯಕ್ತಗೊಳಿಸಿದ್ದಾರೆ. ಲೇಖನವನ್ನು ಓದುತ್ತಿದ್ದಂತೆ ನಮಗೂ ಲಂಡನ್ನಿನಲ್ಲಿ
ಸಂಚರಿಸಿದ ಅನುಭವವುಂಟಾಗುತ್ತದೆ.

## Para 1
ಈ ಮ್ಯೂಸಿಯಂ ನೋಡಲು ಒಂದು ತಾಸು ಸಮಯವೆಂದು ನಮ್ಮ ಗೈಡ್ ಹೇಳಿದರು. ಮೇಡಂ
ಟುಸ್ಸೋಡ್ ಈ ವ್ಯಾಕ್ಸ್ ಗೊಂಬೆಗಳನ್ನು ಮೊದಲು ಮಾಡಿದವರು. ಈ ಮೇಣದ ಗೊಂಬೆಗಳು ತದ್ರೂಪ
ಒಬ್ಬ ವ್ಯಕ್ತಿಯನ್ನೇ ಹೋಲುತ್ತವೆ. ಯಾವ ವ್ಯಕ್ತಿಯನ್ನು ಮೇಣದಲ್ಲಿ ಮಾಡಿರುತ್ತಾರೋ – ಅವರನ್ನು.
ಶಾರೂಖ್ ಖಾನ್, ಅಮೀರ್ ಖಾನ್, ಅಮಿತಾಬಚ್ಚನ್, ಮರ್ಲಿನ್ ಮನ್ರೋ, ಟೆನಿಸ್ ತಾರೆ ಬೆಕರ್,
ಬೋರ್ಗ್ ಹೀಗೆ ಪ್ರಸಿದ್ಧರ ವ್ಯಾಕ್ಸ್ ಗೊಂಬೆ ಮಾಡಿದ್ದಾರೆ. ಆ ಮೂರ್ತಿಗಳ ಪಕ್ಕದಲ್ಲಿ ನಿಂತು ನೀವು
ಫೋಟೋ ತೆಗೆಸಿಕೊಂಡರೆ ನಿಜವಾದ ವ್ಯಕ್ತಿಯೊಂದಿಗೆ ಇದ್ದೇವೇನೋ ಅನಿಸುತ್ತದೆ. ಈ ಸಹಜತೆಯೇ
ಆ ಮೇಣದ ಬೊಂಬೆಗಳ ವೈಶಿಷ್ಟö್ಯ.
ಇದೇ ಮ್ಯೂಸಿಯಂನಲ್ಲಿ ಛೇಂಬರ್ ಆಫ್ ಹಾರ‍್ಸ್ ಇದೆ. ಅಲ್ಲಿ ಚೀರುವ, ಭಯಾನಕವಾಗಿ
ಕಿರುಚುವ (ವಿಪರೀತ ನೋವಾದಾಗ) ಶಬ್ದ ಕೇಳಿಬರುತ್ತದೆ. ಅದು ರಾಜರು ತಮ್ಮ ವಿರೋಧಿಗಳನ್ನು
ಕೊಲ್ಲಿಸುತ್ತಿದ್ದ ಸಮಯದಲ್ಲಿ ಅವರು ಹೊರಡಿಸುತ್ತಿದ್ದ ಚೀತ್ಕಾರ.

## Para 2
“ನಾನು ಮತ್ತು ಸತೀಶ ಒಂದು ಹಾಲಿನೊಳಗಿಂದ ಹೋದಾಗ ಅಲ್ಲಿ ನಮ್ಮ ಮೇಲೆ ಆಕ್ರಮಣ
ಮಾಡಲು ಕತ್ತಿಹಿಡಿದು ಒಬ್ಬ ಬಂದ. ಒಬ್ಬ ಕತ್ತು ಹಿಚುಕಲು ಬಂದವನಂತೆ, ವಿಕಾರವಾಗಿ ಕಿರುಚುತ್ತಾ
º Éೂm É ್ಟU É ಡ್ಯಾU Àರ್ ತಿವಿಂi Àುಲು ಬಂz Àಂv É ª ÀiÁಡಿದಾU À ನಾª ÀÅ ಅಂಜಿº Éೂೀz Éª ÀÅ. ಆz Àg É ಅz Àು
ಕ್ಷಣ ಮಾತ್ರ - ನಮಗೆ ಅವರು ಅಪಾಯ ಮಾಡಲಿಲ್ಲ. ಅದು ಒಂದು ರೀತಿಯ ಹಿಂದಿನ ಕಾಲದ
ಕ್ರೂರಿಗಳ ನಡವಳಿಕೆ ತೋರಿಸುವ ರೀತಿಯಾಗಿತ್ತು” ಎಂದು ಎಸ್.ಜೆ.ಎಂ. ಕಾಲೇಜಿನ ಉಪನ್ಯಾಸಕರಾದ
ಇಂಜಿನಿಯರ್ ರಮೇಶ್ ನಮಗೆ ಹೇಳಿದರು. ಅಲ್ಲದೆ “ಅಲ್ಲಿನ ಒಳ ಥೇಟರ್‍ನಲ್ಲಿ 3ಡಿ ಕನ್ನಡಕ
ಹಾಕಿಕೊಂಡು ತಾರಾಲಯ (Pಟಚಿಟಿeಣoಡಿium) ನೋಡಿದೆವು. ತುಂಬಾ ಹತ್ತಿರದಿಂದ ನಮಗೆ ನಕ್ಷತ್ರಗಳು
ಕಂಡವು ಎಂದು” ಹೇಳಿದರು. ನಮಗೆ ಅದು ನೋಡಲಾಗಲಿಲ್ಲ. ವ್ಯಾಕ್ಸ್ ಪ್ರತಿಮೆ ನೋಡಿ ಅಲ್ಲಿನ ಗದ್ದಲ
ನೋಡಿ ನಾವು ನಾಲ್ಕೈದು ಜನ ಸಾಕಪ್ಪಾ ಎಂದು ಹೊರಗೆ ಬಂದಿದ್ದೆವು. ಅಲ್ಲಿಂದ ಊಟಕ್ಕೆ ಬಸ್ಸಿನಲ್ಲಿ
ಹೋಗುವಾಗ ನಮ್ಮ ಗೈಡ್ 1666 ರಲ್ಲಿ ಲಂಡನ್‍ನಲ್ಲಿ ದೊಡ್ಡ ಅಗ್ನಿ ದುರಂತ ಸಂಭವಿಸಿ 3 ದಿನ
ಲಂಡನ್ ಹೊತ್ತಿ ಉರಿಯಿತಂತೆ. 13000 ಮನೆಗಳು, 80 ಚರ್ಚ್‍ಗಳು ಸುಟ್ಟುಹೋದವಂತೆ. ಇದರ
ನೆನಪಿಗಾಗಿ 200 ಅಡಿ ಎತ್ತರದ ಸ್ತಂಭ ನಿಲ್ಲಿಸಿದ್ದಾರಂತೆ. ಅದಕ್ಕಿಂತ ಒಂದೆರಡು ವರುಷದ ಹಿಂದೆ
ಪ್ಲೇಗ್‍ಗೆ ಲಂಡನ್ನಿನಲ್ಲಿ ಹನ್ನೆರಡು - ಹದಿಮೂರು ಸಾವಿರ ಜನ ಸತ್ತು ಹೋದರಂತೆ ಎಂದು ತಿಳಿಸಿದ.
ಊಟ ಮಾಡಿ ನಾವು ಟವರ್ ಬ್ರಿಜ್ ನೋಡಲು ಹೊರಟೆವು. ದಾರಿಯಲ್ಲಿ ಬ್ರಿಟಿಷ್ ಪ್ರಧಾನಿ ಇರುವ
ಮನೆ 10 ಡೌನಿಂಗ್ ಸ್ಟ್ರೀಟನ್ನು ನೋಡಿದೆವು. ಆ ದಾರಿಯಲ್ಲಿ ಎಡ-ಬಲಕ್ಕೆ ಸಚಿವಾಲಯಗಳಿವೆ.

## Para 3
ಲಂಡನ್ನಿನಲ್ಲಿ ಕೇಂಬ್ರಿಜ್ ಹಾಗೂ ಆಕ್ಸ್ಫರ್ಡ್ ಪ್ರಸಿದ್ಧ ವಿಶ್ವವಿದ್ಯಾಲಯಗಳಿವೆ. ಅವು ನಮಗೆ
ದೂರ ಇದ್ದವು. ನಮ್ಮ ಕೋಚ್ ಲಂಡನ್ ವಿಶ್ವವಿದ್ಯಾಲಯದ ಮುಂದಿನಿಂದ ಹೋದಾಗ ಅಲ್ಲಿ ಕುಳಿತಂಥ
ಗಾಂಧಿ ಪ್ರತಿಮೆ ನೋಡಿದೆವು. ಅದು ಲಂಡನ್ ವಿಶ್ವವಿದ್ಯಾಲಯ. ಇಲ್ಲಿ ಗಾಂಧೀಜಿ ಓದಿದ್ದರಂತೆ. ತುಂಬಾ
ಸಂತಸವಾಯಿತು.
ಟವರ್ ಬ್ರಿಜ್ ನೋಡಲು ಹೋಗುವಾಗ ಜನರು ಆಫೀಸ್‌ನಿಂದ ಹೊರಬರುತ್ತಿದ್ದರು. ರಸ್ತೆಗಳು
ಜನರಿಂದ ತುಂಬಿ ಹೋಗಿದ್ದವು, ದಿನಾಲು ಲಂಡನ್ನಿನಲ್ಲಿ ಕೆಲಸ ಮಾಡಲು ಹೊರಗಿನಿಂದ ೩ ಲಕ್ಷ ಜನ
ಬರುತ್ತಾರಂತೆ. ಲಂಡನ್ ಬದುಕಲು ತುಂಬಾ ದುಬಾರಿ ಊರು. ಹೀಗಾಗಿ ನೌಕರದಾರರು ೫೦-೬೦
ಕಿ.ಮೀ. ದೂರದ ಸಬರ್ಬ್ಗಳಿಂದ ಬರುತ್ತಾರೆ. ಇವರೆಲ್ಲ ಬಸ್ಸೋ, ರೈಲೋ ಹಿಡಿಯಲು ತರಾತುರಿಯಿಂದ
ಹೊರಟಿದ್ದರು.
ದಾರಿಯಲ್ಲಿ ಶಾರ್ದ ಎಂಬ ಯುರೋಪಿನಲ್ಲಿಯೇ ಎತ್ತರದ (೩೫೦ ಮೀ.) ಕಟ್ಟಡ ನೋಡಿದೆವು.
ಇದು ವಾಣಿಜ್ಯ ಸಮುಚ್ಛಯ, ಸಿಂಪೋಸಿಯಾ ಚರ್ಚ್ ಕೂಡಾ, ಸುಂದರವಾಗಿ ಭವ್ಯವಾಗಿ ಇತ್ತು.
ಲಂಡನ್‌ನಲ್ಲಿ ಹರಿಯುವ ಪ್ರಸಿದ್ಧವಾದ ನದಿ ಥೇಮ್ಸ್. ಥೇಮ್ಸ್ ನದಿಯ ದಕ್ಷಿಣಕ್ಕೆ ಉದ್ಯಮಗಳು,
ಫ್ಯಾಕ್ಟರಿಗಳು ಹೆಚ್ಚಾಗಿ ರಾಜಕಾರಣಿಗಳು ಇರುತ್ತಾರಂತೆ. ಉತ್ತರಕ್ಕೆ ವ್ಯಾಪಾರಿಗಳು, ಕಡಿಮೆ ಆದಾಯ
ಹೊಂದಿದವರು ವಾಸಿಸುತ್ತಾರೆ. ಥೇಮ್ಸ್ ನದಿ ದಂಡೆ ಬದಿಯಲ್ಲಿ ವಾಸಿಸುವವರು ಶ್ರೀಮಂತರೇ - ನಮ್ಮ
ಮುಂಬಯಿಯ ಸಮುದ್ರ ದಂಡೆಗುಂಟ ಇರುವ ಮೆರೀನ್ ಡ್ರೆöÊವ್‌ನಂತೆ.
ಥೇಮ್ಸ್ ನದಿಯ ಮೇಲೆ ೧೩ ಬ್ರಿಜ್‌ಗಳಿವೆ. ಅದರಲ್ಲಿ ಟವರ್ ಬ್ರಿಜ್ ಪ್ರಮುಖವಾದುದು. ಇದು
ಸಾವಿರ ಟನ್ ತೂಗುತ್ತದೆ. ಹಡಗುಗಳು ಬಂದಾಗ ಒಂದೂವರೆ ಎರಡು ನಿಮಿಷದಲ್ಲಿ ಮೇಲಕ್ಕೆದ್ದು
ಹಡಗುಗಳು ಹೋಗಲು ದಾರಿ ಮಾಡಿಕೊಡುತ್ತದೆ.
ಈ ಟವರ್ ಬ್ರಿಜ್‌ನಂತೆ ಈ ಥೇಮ್ಸ್ ನದಿಯ ಮೇಲೆ ವೆಸ್ಟ್ಮಿನಿಸ್ಟರ್ ಸೇತುವೆ, ವಾಟರ್ಲೂ
ಸೇತುವೆ, ಲಂಡನ್ ಸೇತುವೆ ಪ್ರಸಿದ್ಧವಾಗಿವೆ. ಲಂಡನ್ ಬ್ರಿಜ್‌ಗೆ ಹತ್ತಿರದಲ್ಲೇ ಟವರ್ ಆಫ್ ಲಂಡನ್
ನೋಡಿದೆವು. ೩-೪ ಅಂತಸ್ತಿನ ಚೌಕಾಕಾರದ ಬೃಹತ್ ಕಟ್ಟಡದ ಮೇಲೆ ಟವರ್‌ಗಳಿವೆ. ಇದು ರಾಜರು
ತಮಗೆ ಆಗದವರನ್ನು ಕೊಲ್ಲಿಸಿದ ಜಾಗ. ರಾಜಮನೆತನಗಳಲ್ಲಿನ ವೈಷಮ್ಯ, ಅಸೂಯೆ, ಕೊಲೆ ಸುಲಿಗೆಗಳ
ತಾಣವಿದು. ರಾಬರ್ಟ್ ಕ್ಲೆöÊವ್ ೧೭೫೭ ರ ಪ್ಲಾಸಿ ಕದನದಲ್ಲಿ ವಶಪಡಿಸಿಕೊಂಡ ಶಸ್ತ್ರಾಸ್ತ್ರಗಳನ್ನು ಇಲ್ಲಿ
ಇಡಲಾಗಿದೆಯಂತೆ. ಇದು ನಿಗೂಢ ಸ್ಥಳ.
ಐವರ್ ಬ್ರಿಜ್ ಮೇಲೆ ಹಾದು, ಟವರ್ ಆಫ್ ಲಂಡನ್‌ನ್ನು ಎಡಕ್ಕೆ ಮಾಡಿಕೊಂಡು ನಾವು
ಲಂಡನ್ ಐ ನೋಡಲು ಹೋದೆವು. ಅಲ್ಲಿಯೂ ಮತ್ತೊಂದು ಬ್ರಿಜ್ ಕ್ರಾಸ್ ಮಾಡಿದೆವು. ದೂರದಿಂದ
ಪಾರ್ಲಿª ೆÄಂಟ್ ಹಾU ÀÆ ಬಿಗ್‌¨ Éನ್ U Àಡಿಂi ÀiÁg À ಕಾಣುತಿ ್ತz À್ದª ÀÅ. ಬ್ರಿಟೀಷ್ ಪಾರ್ಲಿª ÉÄಂಟ್ º À¼ ÉÃ
ಯುರೋಪಿಯನ್ ಶೈಲಿಯ ಬೃಹತ್ ಕಟ್ಟಡ. ೩೨೦ ಅಡಿ ಗೋಪುರ ಹೊಂದಿದೆ. ನಾವು ಅದನ್ನು
ದೂರದಿಂದ ನೋಡಿದೆವು. ಅದರ ಅನತಿ ದೂರದಲ್ಲಿಯೇ ಲಂಡನ್ ಐ.
೧೩ ಯೂರೋ (೯೬೨ ರೂ) ನೀಡಿ ಇಲ್ಲಿ ಪ್ರವೇಶ ಪಡೆಯಬೇಕು. ನಮ್ಮ ಜಾತ್ರೆಗಳಲ್ಲಿರುವಂತಹ
ದೊಡ್ಡ ಚಕ್ರ- ಅದರಲ್ಲಿ ೧೨ ಗಾಜಿನ ದುಂಡಗಿನ ಕೋಶಗಳು, ೨೦-೨೫ ಜನ ಅದರಲ್ಲಿ ಸೇರಬಹುದು
## Para 4
ನಮ್ಮ ಜಾತ್ರೆಗಳಲ್ಲಿನ ಚಕ್ರ ಅದರಲ್ಲಿರುವ ತೊಟ್ಟಿಲುಗಳು ಭರಭರ ಮೇಲೇರಿ ಕೆಳಕ್ಕೆ ಇಳಿಯುತ್ತವೆ. ಆದರೆ
ಈ ಚಕ್ರ ಹಾಗಲ್ಲ. ನಾವು ನಿಂತಿರುವ ಒಂದು ಕೋಶ ಮೇಲೇರಿ, ಮೊದಲು ಇದ್ದ ಜಾಗಕ್ಕೆ ಬರಲು ಅರ್ಧ
ತಾಸು ಹಿಡಿಯುತ್ತದೆ. ಹೀಗಾಗಿ ನಮಗೆ ಮೇಲೇರಿದ್ದು, ಕೆಳಗಿಳಿಯುವುದು ಅನಿಸುವುದೇ ಇಲ್ಲ. ಕೋಶ
ಮೇಲೇರಿದಾಗ ಲಂಡನ್ ನಗರವನ್ನು ನಾಲ್ಕೂ ದಿಕ್ಕಿನಿಂದ ನೋಡಬಹುದು. ತುಂಬಾ ಸುಂದರವಾಗಿ
ಕಾಣುತ್ತದೆ ಲಂಡನ್. ನಡುವೆ ಹರಿಯುತ್ತಿರುವ ಥೇಮ್ಸ್. ಲಂಡನ್‌ನ ಜನ ಸಂಖ್ಯೆ ೮೫ ಲಕ್ಷ - ೬೧೦
ಚದುರ ಮೈಲು ವಿಸ್ತೀರ್ಣದ ಲಂಡನ್ ಔದ್ಯಮಿಕ, ಬ್ಯಾಂಕಿಂಗ್ ನಗರ.
ಲಂಡನ್ ಮಧ್ಯದಿಂದ ಹೊರವಲಯದ ಕಡೆಗೆ ಬಂದಂತೆಲ್ಲ ಲಂಡನ್ ಮಲಗಿ ನಿದ್ರಿಸುತ್ತಿದೆಯೇ
ಅನಿಸುತ್ತದೆ. ರಸ್ತೆ ಮೇಲೆ ಕಾರುಗಳು, ಅಪರೂಪಕ್ಕೊಮ್ಮೆ ಸೈಕಲ್ ಕಾಣುತ್ತವೆ. ಮನೆ ಮುಂದೆ ಜನಗಳೇ
ಇಲ್ಲ! ಇಲ್ಲಿ ಕತ್ತಲಾಗುವುದು ರಾತ್ರಿ ೯ಕ್ಕೆ. (ಸರ‍್ಯ ಮುಳುಗದ ದೇಶವೆಂದು ಕರೆಸಿಕೊಳ್ಳುತ್ತಿದ್ದ ಬ್ರಿಟನ್ನಿನಲ್ಲಿ
ಸರ‍್ಯನು ಮುಳುಗುತ್ತಾನೆ) ಬೆಳಕು ಮೂಡುವುದು ೪.೩೦ - ೫.೦೦ ಕ್ಕೆಲ್ಲ ಬೆಳ್ಳಂ ಬೆಳಗು.
ಲಂಡನ್ ಟ್ಯೂಬ್ ಟ್ರೇನಿಗೆ ಪ್ರಸಿದ್ಧ, ನಮಗೆ ಬರೀ ಕೋಚ್ ಪ್ರಯಾಣ. ಲಂಡನ್ ಟ್ಯೂಬ್
ಟ್ರೇನ್ ನೋಡಲಿಲ್ಲವಲ್ಲ ಎಂಬ ಕೊರಗಾಯಿತು.
ಏಳು ಏದ್ದೇಳು ಪ್ಯಾರಿಸಿಗೆ ನಡೆ ಎಂದಿತು ನಮ್ಮ ಟೂರ್ ಇಟಿನರಿ (Iಣiಟಿeಡಿಥಿ) ಇನ್ನೆಲ್ಲಿಯ
ಟ್ಯೂಬ್ ಟ್ರೇನ್! 

### Questions
ಇ) ಕೆಳಗಿನ ಪ್ರಶ್ನೆಗಳಿಗೆ ಒಂದು ವಾಕ್ಯದಲ್ಲಿ ಉತ್ತರಿಸಿರಿ.
1. ಲಂಡನ್‍ನಲ್ಲಿರುವ ವ್ಯಾಕ್ಸ್ ಮ್ಯೂಸಿಯಂಗೆ ಟುಸ್ಸೋಡ್ ಎಂಬ ಹೆಸರು ಹೇಗೆ ಬಂತು?
2. ಲಂಡನ್‍ನಲ್ಲಿರುವ ಪ್ರಸಿದ್ಧ ವಿಶ್ವವಿದ್ಯಾಲಯಗಳು ಯಾವುವು?
3. ಲಂಡನ್ ವಿಶ್ವವಿದ್ಯಾಲಯದ ಮುಂದೆ ಗಾಂಧೀಜಿಯವರ ಪ್ರತಿಮೆಯನ್ನು ಏಕೆ ಸ್ಥಾಪಿಸಲಾಗಿದೆ?
4. ಥೇಮ್ಸ್ ನದಿ ದಡದಲ್ಲಿರುವ ಜನವಸತಿಯನ್ನು ಲೇಖಕರು ಯಾವುದಕ್ಕೆ ಹೋಲಿಸುತ್ತಾರೆ?
5. ಲಂಡನ್‍ನ ಭೂ ವಿಸ್ತೀರ್ಣ ಎಷ್ಟು?
ಈ) ಕೆಳಗಿನ ಪ್ರಶ್ನೆಗಳಿಗೆ ಮೂರು-ನಾಲ್ಕು ವಾಕ್ಯಗಳಲ್ಲಿ ಉತ್ತರಿಸಿರಿ.
1.ಲಂಡನ್‍ನಲ್ಲಿ ಸಂಭವಿಸಿದ ದುರಂತಗಳ ಬಗ್ಗೆ ಗೈಡ್ ತಿಳಿಸಿದ ವಿಚಾರಗಳೇನು?
2. ಥೇಮ್ಸ್ ನದಿಯ ಉತ್ತರ ಹಾಗೂ ದಕ್ಷಿಣಕ್ಕೆ ಯಾವ ವರ್ಗದ ಜನರು ವಾಸಿಸುತ್ತಾರೆ?
3. ಲಂಡನ್ ಟವರ್ ಬ್ರಿಜ್‍ನ ವೈಶಿಷ್ಟ್ಯವೇನು?
4. ಥೇಮ್ಸ್ ನದಿಯ ಮೇಲಿರುವ ಪ್ರಸಿದ್ಧ ಸೇತುವೆಗಳಾವುವು?
5. ಟವರ್ ಆಫ್ ಲಂಡನ್ ಅನ್ನು ನಿಗೂಢ ಸ್ಥಳ ಎಂದು ಏಕೆ ಕರೆಯುತ್ತಾರೆ?
ಉ) ಕೆಳಗಿನ ಪ್ರಶ್ನೆಗಳಿಗೆ ಎಂಟು-ಹತ್ತು ವಾಕ್ಯಗಳಲ್ಲಿ ಉತ್ತರಿಸಿರಿ.
1. ಟುಸ್ಸೋಡ್ ವ್ಯಾಕ್ಸ್ ಮ್ಯೂಸಿಯಂನ ವಿಶೇಷತೆ ಏನು?
2. ಛೇಂಬರ್ ಆಫ್ ಹಾರರ್ಸ್ ಒಳಗೆ ಹೋದಾಗ ಲೇಖಕರಿಗಾದ ಅನುಭವಗಳೇನು?
3. ಥೇಮ್ಸ್ ನದಿಯ ಸುತ್ತಮುತ್ತ ಲೇಖಕರು ಕಂಡ ದೃಶ್ಯಗಳಾವುವು?

ಊ) ಸಂದರ್ಭದೊಡನೆ ವಿವರಿಸಿರಿ.
1. ಅಲ್ಲಿನ ಒಳ ಥೇಟರ್‌ನಲ್ಲಿ 3ಡಿ ಕನ್ನಡಕ ಹಾಕಿಕೊಂಡು ತಾರಾಲಯ ನೋಡಿದೆವು.
2. ಇವರೆಲ್ಲ ಬಸ್ಸೋ, ರೈಲೋ ಹಿಡಿಯಲು ತರಾತುರಿಯಿಂದ ಹೊರಟಿದ್ದರು.
3. ಲಂಡನ್ ಮಲಗಿ ನಿದ್ರಿಸುತ್ತದೆಯೇ ಅನಿಸುತ್ತದೆ.
