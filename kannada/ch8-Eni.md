# Poem
<pre>
ನಾನೊಂದು ಏಣಿ
ಎಷ್ಟೊಂದು ಜನರನ್ನು
ಎತ್ತಿ ಹಿಡಿದಿದ್ದೇನೆ !
ನನ್ನ ಮೇಲೆ ಹತ್ತಿ ಹೋದ
ಕೆಲವರು ನನಗೆ ಕೈ ಬೀಸಿದ್ದಾರೆ,
ನಾನೂ ನೋಡುತ್ತೇನೆ
ಹೇಗೆ ಇಳಿಯುತ್ತಾರೆಂದು.
</pre>
<pre>
ಮೇಲಂತಸ್ತು ಶಾಶ್ವತವಲ್ಲ
ಸುರಕ್ಷಿತವೂ ಅಲ್ಲ,
ನಾನು ಬುನಾದಿಯನ್ನೇ
ಕೆಡವುತ್ತೇನೆಂದರೆ:
ಏನು ಮಾಡುತ್ತಾರೆ
ಈ ತ್ರಿಶಂಕುಗಳು.
</pre>
<pre>
ಒಂದೊಂದು ಹೆಜ್ಜೆಯ ಭಾರ
ಹೊರುವಾಗ ನಾ
ಪಟ್ಟಪಾಡು ನನಗೇ ಗೊತ್ತು.
ಲೀಲಾಜಾಲವಾಗಿ ಮೇಲೇರಿದ
ಇವರಿಗೆ ಭಾರಹೊತ್ತವರ
ಕಾಳಜಿಯೇ ಇಲ್ಲ.
ಆನೆ ಭಾರ ಹೊತ್ತ ಗಟ್ಟಿನೆಲದಲ್ಲಿ ಕಾಲೂರಿನಿಂತ
ನನಗೆ ಬೀಳುವ ಭಯವಿಲ್ಲ.
</pre>
<pre>
ಕಾಲೂರುವ ನೆಲವನ್ನೇ
ತಿರಸ್ಕರಿಸಿದ ಇವರು
ಆಕಾಶದಲ್ಲಿ ಎಷ್ಟು ಹೊತ್ತು
ಹಾರಾಡುತ್ತಾರೆ?
ಮತ್ತೆ ನನ್ನ ಆಸರೆ ಬೇಕೇಬೇಕು.
</pre>
<pre>
ಆಗ,
ನಾನು ತಿರಸ್ಕರಿಸಿದರೆ
ಏನು ಮಾಡುತ್ತಾರೆ ಈ ಶಿಖಂಡಿಗಳು?
ಮೇಲೇರಿದ್ದೇನೆಂಬ
ಹಮ್ಮು ಕರಗಿ,
ಭೂಮಿ ಶಾಶ್ವತವೆಂಬ
ಅರಿವು ಮೂಡುವವರೆಗೆ
ನಾನವರಿಗೆ ನಿಲುಕುವುದಿಲ್ಲ.
</pre>
<pre>
ನಮ್ರತೆಗೆ ನಾ ಕರಗುತ್ತೇನೆ,
ಬೆಳೆಯ ಬಲ್ಲವರನ್ನು ಮಾತ್ರ
ಎತ್ತಿ ಹಿಡಿಯುತ್ತೇನೆ,
ನಾನೊಂದು ಏಣಿ.
</pre>

# Kavi Parichaya
|Item | Details| In English|
|-|-|-|
|Name |ಸುಕನ್ಯಾ ಮಾರುತಿ| Sukanya Maruti
|Year-of-birth|೧೯೫೬| 1956
|Place of birth|ಬಳ್ಳಾರಿ ಜಿಲ್ಲೆಯ ಕೂಡ್ಲಿಗಿ ತಾಲ್ಲೂಕಿನ ಕೊಟ್ಟೂರು | 
|Works| |  
|Prizes|  | 


# (1) ಕೆಳಗಿನ ಪ್ರಶ್ನೆಗಳಿಗೆ ಒಂದು ವಾಕ್ಯದಲ್ಲಿ ಉತ್ತರಿಸಿರಿ.
## ೧. ಏಣಿ ಜನರಿಗೆ ಮಾಡಿದ ಉಪಕಾರವೇನು?
## ೨. ಏಣಿಯನ್ನು ಬಳಸಿ ಮೇಲೇರಿದವರಿಗೆ ಏಣಿ ಹಾಕುವ ಸವಾಲು ಏನು?
## ೩. ಕವಯತ್ರಿ ತ್ರಿಶಂಕುಗಳು ಎಂದು ಯಾರನ್ನು ಕರೆದಿದ್ದಾರೆ?
## ೪. ಮೇಲೇರಿದವರು ತ್ರಿಶಂಕುಗಳು ಆಗುವುದು ಯಾವಾಗ?
## ೫. ಏಣಿಗೆ ಬೀಳುವ ಭಯವಿಲ್ಲ ಏಕೆ?

# (2) ಕೆಳಗಿನ ಪ್ರಶ್ನೆಗಳಿಗೆ ಮೂರು-ನಾಲ್ಕು ವಾಕ್ಯದಲ್ಲಿ ಉತ್ತರ ಬರೆಯಿರಿ
## ೧. ಏಣಿಯ ಸಹಾಯದಿಂದ ಮೇಲೇರಿದವರಿಗೆ ಏಣಿಯ ಉಪದೇಶವೇನು?
## ೨. ಏಣಿ ಹೇಳಿಕೊಳ್ಳುವ ಕಷ್ಟಗಳೇನು?
## ೩. ಮೇಲೇರಿದವನಿಗೆ ಏಣಿಯ ಮಹತ್ವ ಯಾವಾಗ ಅರಿವಾಗುತ್ತದೆ?
## ೪. ಏಣಿ ತಾನು ಎಂಥವರಿಗೆ ಯಾವರೀತಿ ಸ್ಪಂದಿಸುತ್ತೇನೆಂದು ಹೇಳುತ್ತದೆ?

<pre>
ಕಾಡು ಕಾಡನ್ನು ಅಲೆದ ಸಿದ್ದಾರ್ಥನಿಗೆ ನಾಡಿನ ಅರ್ಥ ತಿಳಿಯಿತು.
Siddhartha, who wandered through the wild forest, understood the meaning of the land.

ದೂರದಲ್ಲಿ ಕೋಗಿಲೆಯ ಇಂಪಾದ ಹಾಡು ಹೇಳಿದಂತೆ ಭಾಸವಾಯಿತು.
It felt like the sweet song of a cuckoo in the distance.

ಬಾನಿನಲ್ಲಿ ಬೆಳ್ಳಿಚುಕ್ಕಿಗಳು ಬೇಲಿಗದಂತೆ ಕಂಡುಬಂದವು. 
There were silver dots in the sky.

ಇಂತಹ ಸಂದರ್ಭದಲ್ಲಿ ಬೋಧಿವೃಕ್ಷದಲ್ಲಿ ಮಹಾ ಬೆಳಕು ಮೂಡಿ ಸಿದ್ಧಾರ್ಥನಿಗೆ ಜ್ಞಾನೋದಯ ಆಯಿತು.
In such a case, a great light appeared in the Bodhi tree and Siddhartha became enlightened.

ತಪಸ್ಸಿಗಿಂತ ನಾಡಿನ ಜನರ ಜೀವನಪ್ರೀತಿ ದೊಡದ್ದು ಎಂಬ ಸತ್ಯದ ಅರಿವಾಯಿತು ಎಂಬುದನ್ನು ಕವಿ ಈ ರೀತಿ ಬಣ್ಣಿಸಿದ್ದಾರೆ.
In this way, the poet has described that the realized the fact that love of life is better than penance.

</pre>

# (3) ಕೆಳಗಿನ ಪ್ರಶ್ನೆಗಳಿಗೆ ಎಂಟು-ಹತ್ತು  ವಾಕ್ಯದಲ್ಲಿ ಉತ್ತರ ಬರೆಯಿರಿ
## ೧. ಏಣಿ ಕವಿತೆ ನೀಡುವ ಸಂದೇಶವೇನು?
## ೨. ಏಣಿ ಹೇಳಿಕೊಳ್ಳುವ ಸಂಕಟ ಹಾಗೂ ಹಾಕುವ ಸವಾಲುಗಳೇನು?

# (4) ಸಂದರ್ಭದೊಂದಿಗೆ ವಿವರಿಸಿ
## ೧. ನಾನೂ ನೋಡುತ್ತೇನೆ ಹೇಗೆ ಇಳಿಯುತ್ತಾರೆಂದು
## ೨. ಇವರಿಗೆ ಭಾರ ಹೊತ್ತವರ ಕಾಳಜಿಯೇ ಇಲ್ಲ
## ೩. ನಾನು ತಿರಸ್ಕರಿಸಿದರೆ ಏನು ಮಾಡುತ್ತಾರೆ ಈ ಶಿಖಂಡಿಗಳು?
## ೪. ನಮ್ರತೆಗೆ ನಾ ಕರಗುತ್ತೇನೆ.


