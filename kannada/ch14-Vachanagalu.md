# Vachanagalu
# II. ಪ್ರಶ್ನೆಗಳು :
## ಆ) ಕೆಳಗಿನ ಪ್ರಶ್ನೆಗಳಿಗೆ ಒಂದು ವಾಕ್ಯಗಳಲ್ಲಿ ಉತ್ತರಿಸಿರಿ.
### ೧. ಬಸವಣ್ಣನವರು ಜನರ ಯಾವ ಧಾರ್ಮಿಕ ನಂಬಿಕೆಗಳನ್ನು ಖಂಡಿಸಿದ್ದಾರೆ?
* **ನೀರ ಕಂಡಲ್ಲಿ ಮುಳುಗುವ, ಮರ ಕಂಡಲ್ಲಿ ಸುತ್ತುವ** ಧಾರ್ಮಿಕ ನಂಬಿಕೆಗಳನ್ನು ಬಸವಣ್ಣ ನವರು ಖಂಡಿಸಿದ್ದಾರೆ.

### ೨. ವೇಷ ಮತ್ತು ಆಚರಣೆಗಳ ನಡುವಿನ ಸಂಬಂಧ ಹೇಗಿರಬೇಕೆಂದು ಸಿದ್ಧರಾಮ ಹೇಳುತ್ತಾರೆ?
* **ವೇಷದಂತೆ ಆಚರಣೆ** ಇರಬೇಕೆಂದು ಸಿದ್ಧರಾಮ ಹೇಳುತ್ತಾರೆ.

### ೩. ವೇದಾಂತವನ್ನು ಓದಿದವನು ಹೇಗಿರಬೇಕೆಂದು ಸಿದ್ಧರಾಮ ಹೇಳುತ್ತಾರೆ?
ವೇದಾಂತವನ್ನು ಓದಿದವನು **ಬ್ರಹ್ಮನಾಗ**ಬೇಕೆಂದು ಸಿದ್ಧರಾಮ ಹೇಳುತ್ತಾರೆ.

### ೪. ಕೆರೆಗಳು ನಿಷ್ಪ್ರಯೋಜಕ ಆಗುವುದು ಯಾವಾಗ?
* **ಕೆರೆಗಳನ್ನು ತೋಡಿ ನೀರು ಬರದೇ ಇದ್ದಾಗ** ನಿಷ್ಪಯೋಜಕವಾಗುತ್ತವೆ.

### ೫. ಧನವಿದ್ದವರಲ್ಲಿ ಇರಬೇಕಾದ ಗುಣ ಯಾವುದು?
* ಧನವಿದ್ದವರಲ್ಲಿ ಇರಬೇಕಾದ ಗುಣ **ದಯೆ**.

### ೬. ಅಕ್ಕಮಹಾದೇವಿಯು ತನ್ನ ಬದುಕು ಯಾವಾಗ ಫಲದಾಯಕ ಆಗುತ್ತದೆಂದು ಹೇಳುತ್ತಾಳೆ?
* **ಚೆನ್ನ ಮಲ್ಲಿಕಾರ್ಜುನ ದೇವರ ಜ್ಞಾನವಿದ್ದರೆ** ಬದುಕು ಫಲದಾಯಕ ಆಗುತ್ತದೆಂದು ಅಕ್ಕಮಹಾದೇವಿಯು ಹೇಳುತ್ತಾಳೆ.

## ಇ) ಕೆಳಗಿನ ಪ್ರಶ್ನೆಗಳಿಗೆ ಮೂರು-ನಾಲ್ಕು ವಾಕ್ಯಗಳಲ್ಲಿ ಉತ್ತರಿಸಿರಿ.
### ೧. ಬಸವಣ್ಣನವರು ಜನರ ಧಾರ್ಮಿಕ ನಂಬಿಕೆಗಳನ್ನು ಏಕೆ ಖಂಡಿಸಿದ್ದಾರೆ?
* ಬಸವಣ್ಣನವರು ನೀರ ಕಂಡಲ್ಲಿ ಮುಳುಗುವ, ಮರನ ಕಂಡಲ್ಲಿ ಸುತ್ತುವ, ಬತ್ತುವ ಜಲವನ್ನು ಒಣಗುವ ಮರವನ್ನು ಪೂಜಿಸುವ ಮೌಢ್ಯ ಆಚರಣೆಗಳನ್ನು ಖಂಡಿಸುತ್ತಾರೆ.
* ಜನಸಾಮಾನ್ಯರಲ್ಲಿ ವೈಚಾರಿಕತೆಯನ್ನು, ವೈಚಾರಿಕ ಪ್ರಜ್ಞೆಯನ್ನು ಮೂಡಿಸಬಯಸಿದರು.
* ವರ್ಗರಹಿತ, ವರ್ಣರಹಿತ ಸಮಾಜವನ್ನು ಕಟ್ಟಬಯಸಿದ ಬಸವಣ್ಣನವರು ಅರ್ಥವಿಲ್ಲದ ಧಾರ್ಮಿಕ ಆಚರಣೆಗಳನ್ನು ಖಂಡಿಸಿದ್ದಾರೆ.
* ಸರ್ವಸಮಾನತೆಯ ಕಾಯಕತತ್ವವನ್ನು ಪ್ರತಿಪಾದಿಸಿದ್ದಾರೆ.

### ೨. ‘ರೂಪಿದ್ದು ಫಲವೇನು ಗುಣವಿಲ್ಲದನ್ನಕ್ಕ’ – ಈ ಮಾತಿನ ಅರ್ಥ ವೈಶಿಷ್ಟ್ಯವೇನು?
* ಅಕ್ಕ ಮಹಾದೇವಿಯವರ ಈ ವಚನದಲ್ಲಿ ಮರವು ನೆರಳನ್ನು ನೀಡದೇ ಹೋದರೆ ಆ ಮರವಿದ್ದು ಪ್ರಯೋಜನವಿಲ್ಲ ಹಾಗೆಯೇ ಧನವಿದ್ದವನಲ್ಲಿ ಮುಖ್ಯವಾಗಿ ದಯೆಯಿರಬೇಕು. 
* ಹಸುವಿನಲ್ಲಿ ಹಯನಿರಬೇಕು. ತಟ್ಟೆಯಲ್ಲಿ ಊಟವಿರಬೇಕು. 
* ರೂಪವಿದ್ದವನಲ್ಲಿ ಮುಖ್ಯವಾಗಿ ಇರಬೇಕಾದುದು ಉತ್ತಮವಾದ ಗುಣ. 
* ಮನುಷ್ಯನಾಗಿ ಹುಟ್ಟಿದ ಮೇಲೆ ದೈವದ ಅಸ್ತಿತ್ವವನ್ನು ಅರಿತಿರಬೇಕು ಎಂಬುದೇ ಈ ಮಾತಿನ ವೈಶಿಷ್ಟ್ಯವಾಗಿದೆ.

### ವೇಷ ಮತ್ತು ಆಚರಣೆಗಳ ನಡುವಿನ ಸಂಬಂಧ ಹೇಗಿರಬೇಕೆಂದು ಸಿದ್ಧರಾಮ ಹೇಳುತ್ತಾರೆ?
* ವೇಷವನ್ನು ಧರಿಸಿದ ಮೇಲೆ ಆ ವೇಷಕ್ಕೆ ತಕ್ಕಂಥ ಆಚರಣೆಯಿರಬೇಕು. ಇಲ್ಲವಾದರೆ ಯಾವ ಪ್ರಯೋಜನವೂ ಇಲ್ಲ.
* ವೇದಾಂತವನ್ನು ಓದಿದ ಮೇಲೆ ವೇದಾಂತದ ಸಾರವನ್ನು ಅರಿತು ಬ್ರಹ್ಮ ಜ್ಞಾನಿಯಾಗಬೇಕು.
* ಅಂತೆಯೇ ನಾನಾ ಕಡೆಗಳಲ್ಲಿ ಕೆರೆಗಳನ್ನು ತೋಡಿ ಆ ಕೆರೆಗಳಲ್ಲಿ ನೀರು ಬರದೇ ಹೋದರೆ ಆ ಕಾರ್ಯ ನಿಷ್ಠಯೋಜಕವಾಗುತ್ತದೆ. ಎಂಬ ಉದಾಹರಣೆಗಳ ಮೂಲಕ ಸಿದ್ಧರಾಮರು ವೇಷ ಮತ್ತು ಆಚರಣೆಗಳ ನಡುವಿನ ಸಂಬಂಧ ಹೀಗಿರಬೇಕೆಂದು ಹೆಳಿದ್ದಾರೆ.


## ಈ) ಕೆಳಗಿನ ಪ್ರಶ್ನೆಗಳಿಗೆ ಎಂಟು-ಹತ್ತು ವಾಕ್ಯಗಳಲ್ಲಿ ಉತ್ತರಿಸಿರಿ.
### ೧. ಬಸವಣ್ಣನವರು ಜನರ ಮೌಢ್ಯತೆಯನ್ನು ಯಾವ ರೀತಿ ಖಂಡಿಸಿದ್ದಾರೆ?
### ೨. ಬಾಹ್ಯ ಹಾಗೂ ಆಂತರಿಕ ನಡವಳಿಕೆಗಳಲ್ಲಿ ಸಾಮ್ಯತೆ ಇರಬೇಕೆಂದು ಸಿದ್ಧರಾಮನು ತನ್ನ ವಚನದಲ್ಲಿ ಹೇಗೆ ಪ್ರತಿಪಾದಿಸಿದ್ದಾನೆ?
### ೩. ಅಕ್ಕಮಹಾದೇವಿ ತನ್ನ ಬದುಕು ಫಲದಾಯಕವಾಗುವುದನ್ನು ಯಾವ ನಿದರ್ಶನಗಳೊಂದಿಗೆ  ಸಮರ್ಥಿಸುತ್ತಾಳೆ?

## ಉ) ಸಂದರ್ಭದೊಡನೆ ವಿವರಿಸಿರಿ.
### ೧. ನೀರ ಕಂಡಲ್ಲಿ ಮುಳುಗುವರಯ್ಯ
### ೨. ವೇದಾಂತವನೋದಿ ಫಲವೇನಯ್ಯಾ
### ೩. ಅಗಲಿದ್ದು ಫಲವೇನು ಬಾನವಿಲ್ಲದನ್ನಕ್ಕ

# POEM
### ಬಸವಣ್ಣ
<pre> 
ನೀರ ಕಂಡಲ್ಲಿ ಮುಳುಗುವರಯ್ಯ
ಮರನ ಕಂಡಲ್ಲಿ ಸುತ್ತುವರಯ್ಯ
ಬತ್ತುವ ಜಲವ ಒಣಗುವ ಮರನ
ಮೆಚ್ಚಿದವರು ನಿಮ್ಮನ್ನೆತ್ತ ಬಲ್ಲರು ಕೂಡಲಸಂಗಮದೇವ.
</pre> 
### ಸೊನ್ನಲಿಗೆಯಸಿದ್ಧರಾಮ
<pre> 
ವೇಷ ಧರಿಸಿ ಫಲವೇನಯ್ಯ
ವೇಷದಂತಾಚರಣೆ ಇಲ್ಲದನ್ನಕ್ಕ
ವೇದಾಂತವನೋದಿ ಫಲವೇನಯ್ಯ
ಬ್ರಹ್ಮ ತಾನಾಗದನ್ನಕ್ಕ
ನಾನಾ ಕೆರೆಯ ತೋಡಿ ಫಲವೇನಯ್ಯ
ಪುಣ್ಯ ತೀರ್ಥಗಳು ಬರದನ್ನಕ್ಕ ಕಪಿಲಸಿದ್ಧ ಮಲ್ಲಿಕಾರ್ಜುನ
</pre> 
### ಅಕ್ಕಮಹಾದೇವಿ
<pre> 
ಮರವಿದ್ದು ಫಲವೇನು ನೆಳಲಿಲ್ಲದನ್ನಕ್ಕ
ಧನವಿದ್ದು ಫಲವೇನು ದಯವಿಲ್ಲದನ್ನಕ್ಕ
ಹಸುವಿದ್ದು ಫಲವೇನು ಹಯನಿಲ್ಲದನ್ನಕ್ಕ
ರೂಪಿದ್ದು ಫಲವೇನು ಗುಣವಿಲ್ಲದನ್ನಕ್ಕ
ಅಗಲಿದ್ದು ಫಲವೇನು ಬಾನವಿಲ್ಲದನ್ನಕ್ಕ
ನಾನಿದ್ದು ಫಲವೇನು ನಿಮ್ಮ ಜ್ಞಾನವಿಲ್ಲದನ್ನಕ್ಕ ಚೆನ್ನಮಲ್ಲಿಕಾರ್ಜುನ.
</pre> 
# ಕೃತಿಕಾರರ ಪರಿಚಯ :
### ಬಸವಣ್ಣ
<pre>
ಬಸವಣ್ಣ : ಭಕ್ತಿಭಂಡಾರಿ ಬಸವಣ್ಣನವರು ಹನ್ನೆರಡನೆಯ ಶತಮಾನದ
ಮಧ್ಯಭಾಗದಲ್ಲಿ ವಿಜಯಪುರ ಜಿಲ್ಲೆಯ ಬಾಗೇವಾಡಿಯಲ್ಲಿ ಜನಿಸಿದರು. ಇವರ
ತಂದೆ ಮಾದರಸ, ತಾಯಿ ಮಾದಲಾಂಬಿಕೆ. ಇವರು ಕಳಚೂರಿಯ ಬಿಜ್ಜಳನ
ಆಸ್ಥಾನದಲ್ಲಿ ಪ್ರಧಾನಮಂತ್ರಿ ಆಗಿದ್ದರು. ವಿಶ್ವದ ಮೊಟ್ಟಮೊದಲ ಸಂಸತ್ತು ಎಂಬ
ಖ್ಯಾತಿ ಪಡೆದ ‘ಅನುಭವ ಮಂಟಪ’ದ ರೂವಾರಿಗಳು. ‘ಕಾಯಕವೇ ಕೈಲಾಸ’
ಎಂದು ಸಾರಿ, ಜನರನ್ನು ದುಡಿದು ಬದುಕುವ ಪಥದಲ್ಲಿ ಮುನ್ನಡೆಸಿದರು.
ಬಸವಣ್ಣನವರ ಸುಮಾರು ೧೫೦೦ ವಚನಗಳು ಪ್ರಸ್ತುತದಲ್ಲಿ ಲಭ್ಯವಿವೆ. ಇವರ
ವಚನಗಳ ಅಂಕಿತ - ಕೂಡಲಸಂಗಮದೇವ.
</pre>
### ಸೊನ್ನಲಿಗೆಯಸಿದ್ಧರಾಮ
<pre>
ಸೊನ್ನಲಿಗೆಯ ಸಿದ್ಧರಾಮ : ಬ¸ Àª Àಣ ್ಣ£ Àª Àg À ¸ Àª ÀÄಕಾಲೀ£ Àರಾz À
ಸಿದ್ಧರಾಮರ ಊರು ಸೊನ್ನಲಿಗೆ. ಇವರ ತಂದೆ ಮುದ್ದುಗೌಡ, ತಾಯಿ ಸುಗ್ಗವ್ವೆ.
ಕರ್ಮದಲ್ಲಿ ನಂಬುಗೆಯಿರಿಸಿದವನು, ಅಲ್ಲಮಪ್ರಭುವಿನಿಂದಾಗಿ ಜ್ಞಾನಯೋಗದ
ಮೆಟ್ಟಿಲೇರಿ ಶಿವಜ್ಞಾನ ಸಂಪನ್ನನಾದ ವಚನಕಾರ. ಅಲ್ಲಮಪ್ರಭುಗಳ ದರ್ಶನ ಮತ್ತು
ಮಾರ್ಗದರ್ಶನದಿಂದ ಅನುಭವ ಮಂಟಪದ ಒಬ್ಬ ಸಕ್ರಿಯ ಚಿಂತಕರಾಗಿದ್ದರು.
ಇವರ ವಚನಗಳ ಅಂಕಿತ- ಕಪಿಲಸಿದ್ಧ ಮಲ್ಲಿಕಾರ್ಜುನ
</pre>
### ಅಕ್ಕಮಹಾದೇವಿ
<pre>
</pre>

